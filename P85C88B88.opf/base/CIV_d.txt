evam ukte bhagavān āyuṣmaṃtaṃ subhūtim etad avocat |evam etat subhūte evam etat subhūte paramāścaryasamanvāgatās
te satvā bhaviṣyaṃti | ya iha sūtre bhāṣyaṃmāṇe śrutvā nottrasiṣyaṃti
| na saṃtrasiṣyaṃti | na saṃtrāsam āpatsyaṃte |tat kasya hetoḥ | paramapāramiteyaṃ subhūte
tathāgatena bhāṣitā | yāṃ ca tathāgataḥ paramapāramitāṃ bhāṣate tām aparimāṃṇā buddhā bhagavaṃto
bhāṣaṃte | tenocyate paramapāramiteti |

