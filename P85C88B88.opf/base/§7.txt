punar aparaṃ bhagavān āyuṣmaṃtaṃ subhūtim etad avocat |tat kiṃ manyase subhūte kācit tathāgatenānuttarā
samyaksaṃbodhir abhisaṃbuddhā | kaścid vā dharmas tathāgatena deśitaḥ ||subhūtir
āha | yathāhaṃ bhagavan bhagavato bhāṣitasyārtham ājānāmi nāsti sa kaścid dharmo yas tathāgatenānuttarā
samyaksaṃbodhir abhisaṃbuddhā | nāsti sa kaścid dharmo yas tathāgatena deśitaḥ
|tat kasya hetoḥ | yo ’sau tathāgatena dharmo deśitaḥ | agrāhyaḥ so ’nabhilapyaḥ | na
sa dharmo nādharmaḥ |tat kasya hetoḥ | asaṃskṛtaprabhāvitā hy āryapudgalāḥ |

